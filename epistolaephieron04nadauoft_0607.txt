 

Insruucnousss-‹sr 581

atque expugnatis, mansueti ac pacati simus, tum in nobis, tum
erga alioS. Ita fiet, vt animus noster dominetur terrenis ac noxiis

“ omnibus, atque imperfectis cogitationibus, nec illis se subiiciat,

sed terram viuentium possideat.

«Beati qui lugent, quoniam ipsi consolabuntur.» Non solum
peccata nostra lugeamus, fratres, sed et proximorum, iuxta finis
nostri rationem; hinc enim consequetur spiritualis consolatio, ac
gaudium in Spiritu sanem.

«Beati qui esuriunt et sitiunt iusticiam, quoniam ipsi satura-
buntur.» Salutem et perfectionem simul et nostram et proximo-
rum, ad maiorem Dei gloriam ita appetamus, ac si cibus is esset
noster et potus, non solum spiritualis, sed corporalis etiam, quo
loco et esse debet atque existimari: noster 571 hic sit cibus, no-
ster potus, nostra vita: pariet haec esuries in nobis, haec sitis,
spiritualis cibi et potus refectionem ac diuinam saturitatem.

«Beati misericordes, quoniam ipsi misericordiam consequen-
tur‚» Nec his simus contenti desideriis, sed illa conferamus ad
misericordiae eximiae virtutis exercitium; nec doleamus solum
de malis ac peccatis nostris ac proximi, sed etiarn de his habea-
mus compassionem intimam atque efficacem , quae videlicet
faciat, vt, non solum pro proximis nostris oremus, eorum mala
miserati, sed pro eorum peccatis et alia penitentiae opera facia-
mus, et bonorum, siqua sunt in nobis in Christo, proximos
faciamus participes. Fiet ha ud dubie vt a Christo Jesu misericor—
diam consequamur, et sentiamus manum Domini adiutricem in
opportunitatibus in necessitate.

572 «Beati mundo corde, quoniam ipsi Deum videbunt.»
Studeamus cor mundum habere, non solum a culpa omni, sed
etiam ab omni imperfectione, et actiones nostras omnes3 et con-
tendamus semper intentionem animi nostri ad maiorem Dei
gloriam et honorem, plurimarumque animarum salutem et per-
fectionem dirigere. Fiet vt Deus clementissime nobis sui nomi—
nis ac diuinitatis cognitionem singularem gratificetur.

«Beati pacifici, quoniam filii Dei vocabuntur.» Ne negliga-

a mus singularem, quam, accepimus a Deo, vocationis nostrae

gratiam3 sumus enim vocati, ,Dei singulari benignitate, vt simus

