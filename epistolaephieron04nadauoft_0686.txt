660 PATms Humonvnn NADAL

non omittat, vt practice legat, hoc est, non solum ‚doceat intel·
lectum, sed voluntatem instituat ad obseruationem mandatorum
et consiliorum Dei et Ecclesiae, qu) pacto se paret, quibus viis
illis insistat, quibus rationibus fructum referat. Si enirn haec
accurate tradantur, fiet fortasis vt, etiamsi qui legit sensus spiri-
tus et deuotionis non admisceat, qui audit tamen, cum deuotione
illa recipiat et cordi imprimat.

Det autem operam opportune lector, vt debet in suo genere
concionator, vt auditores adducantur ad sacramenti poenitentiae
et communionis sacrae frequentiam. Porro sapienter finis noster
haec duo ministeria praescribit, concionum et lectionum, vt sunt
varia hominurn ingenia et naturales facultates dicendi, vt dixi-
mus. Et qui ad conciones habilis non erit, p)terit is ad lectiones
delegari, modo sufficienter sit doctus et pius.

Haec quidem per se dicta videri possunt vt intelligatur quae
sit propria lectionum ratio. Sed tamen continget, qui sit concio-
nator, vt is legat. Quid igitur? Licebitne huic miscere concionis
actiones et lectionis? Proprie et ordine agendum est: non licebit,
sed ad propriam rationem lectionum sese accommodare debebit
c ›ncionator legens, et meminisse se legere, non concionari, nec
debere sua actione oratoria committere vt alii lectores videantur
iacturam facere existimationis, vbi fimbrias non explicabunt ora-
torias. Verum video futurum vt dissimulandum plerumque sit
cum! concionatoribus, etiamsi, admoniti quidem, redeant tamen
ad ingenium.

Caeterum studia lectoris similia erunt iis, quae concionatori
praescripsimus, tametsi hic non tam anxie tractabit artem retho—
ricam3 theologiae tamen dabit operam diligentissime. Nam quo
doctior est, qui legit in ecclesia, eo maiorem habet auctoritatem
et plenius ac profundius docet, vnde, etiamsi alia desint, maior
est *fructus sperandus. In sacris vero literis debebit lector esse
exercitatissimus, et in docendo catechismo, non solum doctus
sed etiam copiosus et clarus. Iam vero de lectionibus scholasticis
quum alibi sit agendum, illud solumdicam hoc loco, nunquam
fuisse Societatem illud ministerium accepturam, nisi simul mo-
rum institutionem suscipere se cogitasset. Itaq ue non sunt lectio-

 

