426 · . PATms Humoiwm NADAL

ritualium praefectuS, sacerdoteS, confessores, praefectus studio-
rum, lectores, scholares, etc.

Ipse quoque omnium officia penes se habeat, eaque sciat, quo
omnibus superintendere melius possit.

Curabit praeterea, vt habeat vnusquisque particularem in-
structionem et modum, quo officio suo recte fungatur, quod
quidem voce prius et viua traditione, vel generalis praepositi,
vel prouincialis, vel sua, agendum est; deinde etiam scripto, si
videatur necessarium, vt omnes sua obeant munera, non prout
ipsi intelligunt aut proprio sensu, sed iuxta intelligentiam et
sensum Societatis, quem legitimi superiores suggerunt.

Superintendens accipere debet intelligentiam officii sui, mo-
dumque illud exequendi ab immediato superiore suo, nempe
·Romae a generali: aliis in locis a prouinciali ordinarie.

151 Superintendentis officium in eo consistit, vt collegio, re·-
ctori et officialibus aliisque omnibus Vniuersam eam rationem,
modum, et executionem praescribat, quam a suo superiori acce-
perit, qua per illos ipsos ministros suos collegium sit guberna-
turus. Res tamen aliquas sibi soli agendas ordinarie reseruet.
Nonnullas etiam alias extraordinarie, ex quarum reseruatione
censeat collegii gubernationem adiuuari vel reformari posse,
et has quidem reseruabit donec collegium in suum statum resti-
tuatur.

Curet, vt a se tanquam omnium superiore vniuersum colle-
gium pendeat, praecipue vero rector.

Sciat vero quaecumque in collegio fiunt, maxime quo modo
se gerat rector 152 caeterique officiales, atque etiam particula-
res, et, vbi opus fuerit, ipse auxilium suum conferat.

Res eas, quae sunt odiosae, per rectorem agat, vel per mi-
nistrum.

Curet vt sibi omnes habeat obsequentes cum amore et sua-
uitate, sitque ipse omnibus certum refugium ac refrigerium in
Domino.

Cogitet ac speret in Domino propter officium, quod sustinet,
'sibi datam iri gratiam, si seipse disposuerit cum Dei auxilio, qua
explere munussuum possit, ad maiorem Dei gloriam et omnium

 

