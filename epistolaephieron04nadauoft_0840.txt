814 Emsr. P. NADAL

22
D. GERARDUS BUSAEUS

PATRI HIERONYMO NATALI

XANTms, 9 SEPTEMBRls 1572 ¹.

De Ρ, Xantheno Noviomagi retinendo.

,2

Pax Christi. Rde. Pater. Etsi facie et nomine ignotus sim, ta—
men familiae nomen arbitror T. R. non latere. Busaeus sum,
germanus frater D. Petri Busaei, apud viennenses theologiae pro-
fessoris, et M. Joannis Busaei ³, qui proximo Nouembri Romam
missus, in collegio moratur germanico. Societati me non addixi,
sed cum tres habeam fratres Societatis, et a Canisiis‚ cognatis
meis, viris in Germania celeberrimis, canonicatum xanthensem
in Cliuia ³ acceperim, in quo pro mea tenuitate Deo et ecclesiae,
turn altaris. ministerio, tum concionibus sex-uio, non possum non
Societati in primis fauere, et quoties ad me diuerterint Patres
aut fratres, laetus esse hospes. Quemadmodum autem consultum
velim Societatis Patribus, ita vicissim quibus possum modis per
illos cupiam consultum reipublicae gelriensi, et in primis noui-
magensi nostraeque vicinae Cliuiae. Ad quam rem promouen-

¹ Ex archetypo, in Germ. Epist„ XIII, duplici fol.‚ 103, 104 (157). Qua-
nam haec epistola occasione data fuerit, plane intelligitur ex iis, quae a
Sacchino hisce verbis enarrantur: «Le0dii,... Brugis, vbi Franciscus Co-
sterus et Nicolaus Harlemiu53 et Neomagi in Geldria, vbi Joannes Zantenus
memorabili successu conciones, disputationes, aliaque contra haereticos,
et vitia pietatis arma tractarunt, collegia magnopere expetebantur. Sed
geusiorum insani motus, et plus quam nimio per id tempus secundi pro-
gressus, moram plerisque bonorum consiliis afferebant. Venerat Neoma-
gum Bransberga Zantenus, vt rebus sese domesticis expediret. Sed inte-
rim in suggestum⁴ productus, cum ciuium animos mire teneret, et subor- κ
tis tumultibus vndique a rebellibus cuncta occuparentur3 tanti vox eius exi-
stimata momenti est, vt diu retentus inuitus sit: dato portarum custodibus
negotio, vt non minus exitu illum, quam hostes aditu prohiberent.» Loc. cit.‚
parte III, lib. VIlI, n. 233.

³ De notissimis Societatis nostrae scriptoribus Petro et Joanne Busaeo
(de Buys), cf. SOMMERVOGEL, loc. cit., et HANSEN‚ Reinische Aleten zur

Geschichte dessesuitenordens, saepius.
³ Kleveland.

 

