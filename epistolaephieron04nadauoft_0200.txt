174 ’ PATms HlssRONYMI NADAL

autem omnino omnia haec praestamus, nullo pro labore nostro
45 (163) aut ministerio stipendio accepto.

Ad haec uocantur nostri. Haec sunt nostra ministeria: alia
nullasPropter haec Societas instituta est. Hinc, ut ex princip o,
ratio sumpta est instituti, quae exponitur in diplomatis confir-
mationis. ¹

Quo fit nostram religionem, monachismum non esse3 nec ex
ratione aliorum regularium censeri debere, sed ex suo proprio
fine et mediis ad finem necessariis.

Fit deinde Societatem, e sua substantia et instituto, esse re-
ligionem contemplatiuam simul et actiuam.

Contemplatiuam vitam exercemus meditatione, oratione et
omniurn exercitiorum spiritualium diligenti et perpetuo usu. Ne—
que enim sine vita spirituali, quam conseruat oratio, vitam acti—
uam exercere pro dignitate posset Societas.

Actiua vita in Societate est multiplex. primaria quidem illa,
quae in actione excellentiori uersatur, praedicandi, legendi, et
aliorum ministeriorum spiritualium , quae competere simplici
sacerdoti possunt, tum studiorum scholasticorum. Secundaria
uero uersatur in operum misericordiae corporalium ministerio.

Vnde constat multiplicem esse Societatis religionem, quasi
si dicas, multas religiones in vnam conflatas, diuino beneficio.
Instituta est enim Societas, tum ad contemplationem, tum ad
praedicationem et confessiones audiendas: ad alia ministeria spi-
ritualia: ad opera misericordiae corporalia exercenda: postremo
ad studendum: ad haec enim omnia ex doctrina theologorum
institui religiones possunt. 1

Ex his (ut est tam copiosa 'nostrae religionis ratio, tarn mul—

’ tiplicia ministeria, tam difficilia, tam laboriosa) sequitur esse de-

bere nostras probationes, siue nouiciatum diligentissimum et
diuturnum; rationem obedientiae exactissimam3 omnem vitae re-
ligiosae usum, quoad 46 (163)v eius fieri potest, perfectum. Tum
etiam, cum sint tam multae, tam magnae, tam necessariae occu-
pationes, ut puta, ne animae pereant, pro quibus Christus Jesus
crucifixus et mortuus est, alios ritus existimamus non esse no-
bis conuenientes, qui impedire nostra ministeria possint3 ut alia

 

