698 Parius HquouYMi NADAL

165 Aedificatur Societas exultatione spiritus et feruorem

170 Alae duae Societatis sunt partes Societatis‚ quae in India
et Germania in auxilium animarum incumbunt in Christo Jesu,
ac prouehunt Societatis corpus...

Nullus desideret imitari sanctos in his priuilegiis, quibus illos
Xpus. in hac etiam vita prosequitur, sed vera imitatio et efficax
illa est, si media imitemur, quibus ad illa priuilegia attigerunt.
Hoc succurrit cuidam, cum desideraret Patris Ignatii imitari
contemplationem ae rerum diuinarum sensum.

Lux magna in vocatione ad fidem, gratiam, ac veritatem,
quae per Jesum Christum facta est. Ad huius lucis agnitionem
perfectiorem videbatur lux vocationis ad Societatem et vota
manu ducere.

Addebatur ad hanc lucem lux quaedam 171 interna in spiritu
in sensu cordis, quae vis diuina quidem efficax videbatur ad illa
agenda in Deo per Xpum., quae perfectio illa lucis common-
strabat. ⁹

Mirandae Patrum Societatis virtutes, imprimis P. Ignatii.

Fides aperit ianuam diuinae reuelationi atque inspirationi.

Vt xenodochia ad curam eorum, qui omni auxilio destituun-
tur, instituta sunt, ita Societas in animarum auxilium, quae per-
eunt, nec est qui id recogitet3 quanti vero hoc sit, ex voluntate
Dei, ex passione Xpi., ex nobilitate, ex praemio, quod amittitur,
et poena, in quam incurritur, corde intelligitur.

Quod si sine sacramentis obierit Pater Ignatius‘, dispensatio
fuit Dei3 non enim potuisset id pati, quin fuisset mortuus ex ple-
nitudine deuotionis, in tanta praesertim corporis debilitate. Et-
enim ex missae celebratione vel ex communione 172 sola in amo-
rem vel lachrimas solebat, firmo etiam dum corpore, resolui et
vehementer 'commoueri ac debilitari, atque etiam in febrim inci-
dere; quae erat causa quod non ita frequenter missam celebraret.
Adde quod eius erat vita supra communem hominum captum
ex selecta gratia ac priuilegio. Itaque accipiebat gratiam solitam
etiam sacramentorum absque sensili sacramentorum receptione,
ex illorum deuotione et voto. Denique ad humilitatem res tota
referri potest, vt in eius morte ab eo totus affectus noster in

 

