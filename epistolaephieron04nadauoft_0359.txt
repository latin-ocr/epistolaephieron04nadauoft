’ww-fa ² ¹ ” · ’·
⁷ , >·-‚ ι

 

MonunssmA Pnovmcuu: Rumina-54 333

Singuli fratres habeant ‚aliquas imagines, et in singulis cubi-
culis apponatur aqua benedicta, et in biblioteca priuata et com-
muni.

Cum aliquis venit ex Vrbe priuatus, nec authoritatem aliquam
habeat a Patre nostro generali, vt aliquid constituat in prouinciis
aut collegiis, vel si scribat ex Vrbe, nihil propterea mutandum
erit ingubernatione, sed, si ita videatur, poterit admoneri Pater
noster generalis an velit illa esse mutanda.

Plures disciplinae fiant, et quatuor vel 5 cilicia: vnum pos-
sint hinc habere, reliqua mittemus ex Colonia, et fiant duo aut
tres sacci: disciplinantium plures.

Domi in collegio breuem tunicam interiorem, quae solet dici
sottana, ne ferant nostri, ne superiores quidem.

d Ne propinent inter se Patres aut fratres, cum vel in itinere
sint, vel fortasse apud aliquem prandent vel coenant; domi enim
dubium esse non potest quin propinare non possunt.

Curabit rector vt, quamprimum fieri commode possit, fiant
pulpita, quae dicimus, pro singulis Patribus et fratribus studio-
sis, in quibus commode studere possint ³, et reponere sua scri-
pta, ita tamen vt clausa non sint.
⁴ Quae emuntur pro domestico vsu in foro, si emantur a viris,
ea possunt domum adferre ii; si a mulieribus, ne permittantur
vt ipsae ad collegium nostrum vel conuictorum ferant ea, sed
illinc accepta, vel per se emptor, vel per' puerum aliquem, cui
aliquid soluat, domum adferat. ⁸

Admoneantur fratres omnes vltima die carnis priuii, vt, si
velint, confiteantur et communicent in die cinerum, nulli tamen
praecipiatur.

Obseruentur regulae bibliotecae, et nullus libere permittatur
ingredi ad clausam bibliotecam, nisi ex facultate rectoris, vel
generali vel particulari; erunt enim aliqui domi, quibus poterit
dari generalis licentia; alii, quibus non debebit.

Ne accipiamus curam juratorum ecclesiae nostrae: illos dixit
se mutaturum princepS, cum venerit, et curaturum vt sit alius
sacristanus.

 

² Ms. possunt.

