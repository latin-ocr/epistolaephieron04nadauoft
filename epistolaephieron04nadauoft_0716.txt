690 Pii-rius Hmnonvm NAnAt,

mater excellentius intelligat; quam solus Xpus. superat. Nec
¹tamen status est in anima Xpi.; Deus enim solus perfectissime
intelligit quanta sit peccati grauitas aduersum se. Hinc poteris
et charitatis opera sanctorum erga nos in orationibus et inter-
cessionibus et sacrificiis pro peccatis nostris pensare et nostram
stupiditatem et caecitatem. Deus, adiuua nos propter nomen
sanctum tuum.

Intercessio virginis Mariae ad omnia dona et gratias impe-
trandas magnae et excellentis est efficaciae. Dat autem magnam
fiduciam* apud Deum, si quis ad orationem, ipsa intercedente,
accedit. ¹

’ 41 Est spiritus Societatis claritas quaedam occupans et diri-
gens. Ita videbatur cuidam P. Ignatius dirigi.

Quum oras uirginem matrem Dei vt pro te intercedat, adeas
eam, aduocatis omnibus angelis et sanctis, tota coelesti Hierusa-
lem. Hic est honor virginis et efficax oratio...

Quotidiano exercitio sunt tres viae exercendae: vt principium
orationis sit ex purgatiua, quasi praeludium quoddam; 2.⁰ loco
est aliquid ex scripturis, vel omnino ex creaturis vel ex praece-
denti oratio'ne meditandum humiliter de locis et personis, verbis,
factis. Hinc leuanda mens ad ea, quae non videntur, per illumi-
nationem et vnionem.

Deus in nobis est; nam nos sumus, et Deus est‚' et nostrum
esse ex Deo et in Deo est: ex nostro essevDeum in nobis' intelli-
gimus et adoramus. ³

Veritas gustatur ac sentitur: qui sensus si constaret, hinc
omnia peccata, omnes imperfectiones dignoscerentur: et plane
progressus quidam a Deo est veritas.

Desiderauit Christus iam inde a sua conceptione crucem, vt
sciebat aliter non redimendum hominem in gloriam Patris: huc
referebat illud: «Desiderio desideraui... ¹» Ita fit vt, qui viam
spiritus aggreditur, desiderio primum moueri debeat ad mortifi-
cationem suam, 44 patiatur multa, donec mortificatis sensibus,
et cum Christo resurgat, ascendat in coelum, et consedeat in
coelestibus3 quae diuinorum est contemplatio.

¹ LUC„ XXII, 15.

 

 

