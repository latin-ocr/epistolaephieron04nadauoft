 

'Montanium noviacus ermmm- 54 329

fratres octauo quoque die, linthea mensibus singulis; et curetur
vt mantilia, quibus manus absterguntur, ne retineantur inmunda
nimium, quod fortasse assequemur, si bis in hebdomada muten-

Δ , tur, et sint longiora, et vnum inseruiat sacerdotibus, duo fra-

 

tribus.

, In hypocausto nouo, quod est continuum cubiculo prouintia-
lis, nullus, ne e superioribus, comedet ³ donet accipiatur de hac
re responsum a Rdo. Patre nostro. Posset dispensare prouintia-
lis vel rector ex causa idonea; sed de dispensationibus scribant
ad me.

Vt est vsus Societatis, in vtraque ianua collegii, et ea, quae
spectat ad commensales, et ea, quae ad atrium scholarum, fiant
paruae fenestrae, adhibito paruo cancello ferreo, vt inde possint
videre quisnam pulset, clausa ianua, et si in tertia et magna, qua
intratur ad atrium scholarum, non satis videatur esse toramen,
quod habet paruum, instituatur etiam fenestra alia.

Obseruetur illa regula Rdi. Patris nostri generalis, ne aliquis
egrediatur domum solus, ne superior quidem.

Ne eant nostri ad conuiuia eorum, qui promouentur, quae
fiunt in hospitiis publicis: possunt pretendere causam. quod ita
habent praescriptum a superioribus.

Qui non fecerunt exercitia, e nostris omnibus, qui sunt domi,
quaeratur occasio et tempus, quo illa faciant, si aliud nullum vel
in particularibus vacationibus, quales fiunt ad festa natalitia, vel
ad carnis priuium, vel ad pascha, vel intermissionibus studio-
rum: estate possunt etiam, si ita superiori videretur, a suis offi-
ciis cessare aut studiis per aliquot dies, quos dent exercitiis. Non
solum in his, quinon fecerunt exercitia, quae diximus, intelli-
gendum est, sed etiam in iis, qui videbuntur exercitiis egere.

Instituatur vna lectio, saltem diebus festis et dominicis, lin-
guae germanicae, quam audient, qui eius linguae cognitione

cum‘suo exercitio egebunt, ex arbitrio superioris: hoc diligen-
tius fieri debebit in nouitiis, praesertim si tempus aliquod sit va·
cuum a praecipuis occupationibus.

 

¹ Ms. commedat hic et infra.

