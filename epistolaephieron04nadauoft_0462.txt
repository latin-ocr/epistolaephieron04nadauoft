436 PATms H1ERONYMI NADAL

Haeo, quae generalia sunt, simul et quae sequuntur particu- Α

laria, docebit nos Deus, si gratiae ipsius cooperari velimus.

Blande loquatur superior et suauiter.

Sereno hilarique vultu.

176 Cum charitatis significatione. Ι

Non praeseferat culpam meminisse P[atrum] ac f[ratrum] vbi
cum illis agit, sed potius illam excuset et minuat, si fieri possit.

Earum rerum, quae in ipsis laudari possunt, memoriam se
tenere significet.

Ne ex imperio praecipiat, sed ex benignitate, tranquille, di-
serte tamen et aperte, vt si dicat:

Facias hoc. Facias hoc frater, vel Pater. Bonum erit, si hoc
feceris. ‘Hoc facias amore Dei. Nonnunquam etiam: rogo, vt hoc
facias. Non dicet: mando vel praecipi03 multo minus: mando vel
praecipio in virtute sanctae obedientiae, vel in nomine Domini.
Hoc tamen dicere poterit dumtaxat, si ita iubendo, insigne pe-
riculum vel damnum vitari aliter non posset.

177 Omnibus, qui sunt sub eius gubernatione, vbi ipsi caput
aperient, ipse item aperiet, sed statim teget.

Non permittat aperto capite ante se consistere Patres et fra-
tres3 sed tamen nunc citius, nunc non ita cito, iubeat tegere,
pro personarum vel rerum exigentia.

Sit vero praescriptum, vt abeuntes ex colloquiis superiorum
aperiant caput, tunc tamen necessum non erit superiores caput
aperire.

Subministro sacerdotes caput non aperiant, sed potius sub-—
minister sacerdotibus, quod quum facient, tunc etiam sacerdotes
aperient. Δ

Ne sit praeceps in loquendo superior vel leuis, sed moderate
grauis. Ι

Sit eius agendi ratio facilis, clara, iucunda, plana ac fami-
liaris.

Audiat cum mansuetudine attente.

Intelligat accurate.

Nil temere et praepropere respondeat. 178 Et tamen in rebus
facilibus cito respondeat.

³.
ζὲ,
ἓ

 

