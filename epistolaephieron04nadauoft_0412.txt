386 erms Hmnomnm NADAL

vno sint contenti, vt alii Patres et fratres, nec plures libros
quam pro his literis, quas exercent, necessarii sunt; et in rebus
aliis, vt nihil ad superfluitatem, vel quod ad fastum vllo pacto
interpretari possit, habeant. Omnia vero spectent ad religiosam
simplicitatem et simplicem paupertatem. Prouincialis vero, quae
rectori praescribit, imitetur.

52 Dent operam prouinciales, et singulari studio curent ac di-
ligentia, per se, per superiores alios, et per confessarios, vt nostri
omnes nitantur ad perfectionem obedientiae intellectus. Quod si
· obueniant huiusmodi iuditia, quae obedientiae intellectus puri·
tatem laedere videantur, pro graui tentatione illa habenda esse
doceant, et vel superanda· exercitio orationis, et piarum actionum
ex consilio superioris vel confessarii, vel, si id non possent, sacta
oratione, suum iudicium referant ad superiorem, vel ad consilia-
rium illius aliquem, et illorum responsioni acquiescant. Quod si
pergat esse molesta tentatio absque consensu, simul illam quif-
dem existimet esse grauem, siue velle Deum illa ratione ipsos
affligere et probare. Adhibeant igitur animi aversionem ad ten-
tationem, patientiam ad afflictionem, ad probationem longanimi-
tatem et spem, quemadmodum in afflctionibus aliarum ⁵3 tenta-
tionum debent. Ita fiet vt inquieti non viuant, sed sperent ex
tentatione prouentum. Nullus vero sit, qui pacem internam, vel
in his, vel in aliis rebus quibusuis, non nitatur consequi et con-
seruare in Domino.

Nullus annotet iudicia sua contra superiorem, quasi in visi-
tatione ea sit relaturus prouinciali vel commissario, sed dicet,
quae occurrere poterunt, vbi fortassis interrogabitur. Hoc tamen
concedi potest consiliariis, si memoriae suae non confidant.

Ne fiat ritus vel tondendi nouacula ³ barbam, vel forficibus:
modo decretum congregationis primae generalis obseruetur‚ ne
barbam nutriamus ¹.

Si accideret aliquem e nostris (quod Dominus auertat) ex

a tontendi nouacula-m ms.

¹ Decretum 114. Cf. Institutum Soc. Jesu (Florentiae, 1892-1893), 11,
183.

 

