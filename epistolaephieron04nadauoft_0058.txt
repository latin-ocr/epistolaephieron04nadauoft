32 ΝοτιτιΑ conicum

Codex 63

slliscell. de constit.—In 4.⁰, ex variis parvis codicibus conflatus, et
hac a terg0, Patris Boero manu, inscriptione notatus: «Miscellanea de
constitutionibus.» Quae autem in hoc volumine contineantur, ipse Pater,
supra laudatus, in primo folio hisce verbis, propria manu, annotavit:
«Miscellanea l intorno alle constituzioni. Ι Sono abbozzi e copie di varie
parti Ι delle costituzioni‚ scritti al tempo Ι del S: padre.» Et reapse sub
S. Ignatio plura ex iis, quae in hoc volumine continentur, scripta fuisse,
vel ex ipsis autographis Sancti Parentis emendationibus et additiOnibus,
quae in primis opusculis reperiuntur, clare perspicitur. Exemplum exa-
minis, ad breviorem formam redacti, et in multis locis discrepantis ab
· illo, quod typis excusum fuit, exhibet plures emendationes autographas
Sti. Ignatii. Frequenter etiam Polanci manus apparet in variis excerptis
rerum ab omnibus ex constitutionibus servandarum. Ex hisce autem
excerptis deinde regulae summarii et communes, multis emendatis vel
immutatis, prodierunt. Unde magni faciendum est hoc volumen, ab iis
praesertim, qui de historia et genesi nostrarum regularum scripturi sunt.
Folia, ut plurimum, non signantur; pauci excipiendi sunt quaterniones,
qui antiquam signaturam retinent, quarn habebant priusquam cum aliis
consuerentur. ’

Quod autem ad Patrem Natalem spectat, circa finem codicis haben-
tur adversaria nonnullarum exhortationum, de instituto Societatis Jesu,
ipsius Natalis manu scripta et frequentibus emendationibus castigata.
Non autem completum nec ordinatum exemplar talium exhortationum
hic reperitur, sed varii quaterniones sine ordine collecti. Primus quater-
nio numerum 5 praefert, secundus, 10.1¹¹¹¹; tertius 8.¹³¹11; quartus 7.¹¹¹²²3
quintus 9.1¹m; sextus Qum, Quaterniones 1-4 desiderantur.

In quaternione 5.⁰ et in parte 6st in 26 foliis continetur adhortatio 5?
Patris Natalis, cujus initium desideratur, eo quod non asservetur 4¹¹⁵
quaternio, ubi incipere debuit. Sermo in ea est de duplici fine Societatis,
de salute, scilicet, et perfectione propria et proximorum impense procu—
randa. Quo pacto salus proximorum et perfectio per sacramentorum
poenitentiae et eucharistiae procuranda sit; qua ratione per exercitia spi·
ritualia excolendi et ad electionem status vitae disponendi sint proximi,
fuse pertractatur. Ine. «Videte vt audiamus et illi nos dedamus...» Des.
«... aderit vobis Xpus. Jesus, qui est et finis et instituti et vocationis no-
strae auctor et gubernator. Ipsi gloria in secula. Amen.»

In sequenti folio incipit: «Exhortatio 6.», quae, praeter quinque

 

