654 ἶ PATms Hmaonvin NADAL

debet illa oratio sedata, vt gustum secum afferat et quasi spiret ²
odorem, qui cordibus audientium se insinuet fructuose. Hoc ma-
gnum est in ecclesia ministerium, quod e prophetiae dono profi-
ciscitur in ecclesia Χ.ἰ Sed tamen animaduertant concionatores
donum huius prophetiae esse posse in his etiam, qui iuxta suam
prophetiam non viuant. Dicunt quidem splendide et potenter pro
concione, viuunt tamen in tenebris vitiorum vel vitae infirmitate
atque imperfectione. Hi ducuntur gratia sensili, gratia gratis
data, docent vitia deuitare et imperfectiones, ad perfectionem
contendi; ipsi, si paululum attingantur aliqua reprehensione aut
mortificatione, produnt suam miseriam deplorandam. Quid igi<
tur faciet noster concionator? Ne naturali dono (siquidem nati vi-
dentur aliqui ad concionandum) confidat: neque vero si quid
praeterea Dominus illi dederit prophetiae, illo solum nitatur, sed
vitae puritatem et exemplum, et charitatis feruorem adiungat;
sine hoc enim spiritu deputet esse suas conciones vel effoetas, vel
si fructum afferant (Vt fieri aliquando videmus), videat ne de illis
sit tandem, quibus dicturus est Xpus. (Matt. 7.) «Nunquam noui
vos, etiamsi prophetaueritis et multas virtutes feceritis», quod
Deus omen auertat.

Non est igitur ita concionandum, vt pessimi quique possunt
concionari3 sed illud attente est animaduertendum, si naturalis
facultas, vel etiam ex dono Dei gratuito profecta, tantam potest
efficaciam verbi conciliare, quid non sperandum ab excellentiori
virtutum et donorum facultate, praesertim vero Spiritus sancti
charitate et sapientia? Huc igitur incumbite, concionatores, vt -.
facultates, quas ad suggestum adducitis, vim accipiant, non a
donis vel naturalibus vel gratis datis tantum, sed ab iis, quae
gratum hominem faciunt3 atque adeo coniungatis omnium vir-
tutum copiam ¹² spiritualem, quae aliquid Vtilitatis vestris concio-
nibus afferre possit. Illud etiam in animum vestrum inducite,
vos non aliis solum concionari, sed vobis et primum et potissi-
mum. Vos doceatis, vos excitetis omnibus affectibus ad vitae
puritatem et perfectionem. Xpus. in vobis loquatur, in vobis et

a Sequitur unum verb. obliteratum. - b Dubia lectio. Scriptum vide-
tur carregiam. Sensus vero copiam vel aliud simile postulat.

 

 

