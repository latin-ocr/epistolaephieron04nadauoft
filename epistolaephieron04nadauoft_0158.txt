132 Purus HmRoNYMi NADAL

tia et charitate, nos illam praeter meritum, aliter quam ‘tu sen-'

tias, interpretari3 bullarum autoritate te niti, ex bullis te tua v

argumenta colligere. Vide uero tu, P. Bobadilla, quam non im·
merito tecum agamus. Primum quidem nec primis sociis Patris
Ignatii dant autoritatem bullae gubernandi Societatem, quod luce
erit clarius ubi perorauerim. Quod si illis darent (quod non fa·
ciunt) tibi tamen non darent, nec dare possent,·homini eo uitae
exemplo in Societate, eo ambitu, ut solus e primis contendas esse
gubernator, homini praeterea tam seditioso et inquieto, ut solus
quietissimam ac tenerrimam Societatem boni consulueris ac pro-
uaueris a Pontio ad eum esse delatam summum pontificem, quem
tu tuo et eiusdem Pontii testimonio dixisti et scripsisti destructu-
rum esse Societatem, si posset. Verum haec nihil sint, et te uel so-
lum, uel etiam, si uelis, solitarium proclament bullae omnes esse
gubernatorem per iustitiam3 adde quod omnes quotquot in Socie-
tate uiuimus oremus te atque obsecremus, ut noster esse uelis gu w
bernator, P. Bobadilla3 esset tamen mali exempli auide te arri-
pere monarchiam, non recusare, n'on alios tibi praeferre. Offen-
deret, nisi te diceres indignum eo munere, te non esse'uersatum
in Societatis instituto, sed in aliis negotiis, nihil nouisse de in-
stituto. Denique offenderentur omnes, si non confirmares te,
nisi coactum, non esse tam graue pondus accepturum. Lederes
igitur tu quidem grauiter totam Societatem tuo exemplo, atque
adeo omnem religionem monasticam non leuiter offendereS, si,
quemadmodum diximus, modestia et humilitate dignitatern non
recusares, At uero tu quid facis? Contra ius commune, contra
ius bullarum nostrarum, re per totam ciuitatem publicata, per
aduocatos, per iureconsultos‚ per iudices, omnibus et Patribus
et ὃ fratribus Societatis inuitis, abnuentibus, contradicentibus,
acerrime solus contendis esse gubernator per iustitiam. Nonne
hoc est monstri simile? Nonne hoc est omni abominatione dignum?
Nonne hoc est certissima pernities et desolatio Societatis, si non
summa curn seueritate in illud animaduertatur, et tu clames, si
Chro. placet, te uerbis opprimi nostris? Non opprimeris verbis

 

a Duplex particula et a Natali addita est.

 

ἒ
l
³

